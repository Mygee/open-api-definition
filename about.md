---
layout: page
title: Mistä on kyse?
---

Avoimen rajapinnan määritelmä syntyi havainnosta, että julkisella sektorilla on käytössä useita erilaisia määritelmiä avoimelle rajapinnalle. Näiden erilaisten määritelmien sisältö vaihteli huomattavasti. Avoimen rajapinnan täsmällistä määrittelyä tarvitaan esimerkiksi julkisissa tietojärjestelmähankinnoissa, joissa usein vaaditaan avoimia rajapintoja. Ilman riittävän tarkkaa ja puolueetonta määritelmää lähes mitä tahansa rajapintaa saatetaan kutsua avoimeksi, vaikka käytännössä rajapinnan dokumentaation saisi vain maksullisena tai pääsyä rajapintaan rajoitettaisiin erilaisilla sopimuksilla. Tilaajan ja toimittajan välisessä sopimuksessa pitää sopia siitä, että toimittajalla on velvollisuus tehdä sellainen rajapinta, jonka tilaaja voi halutessaan avata. Tämä määritelmä käsittelee rajapinnan avoimuutta, ei sisällön avoimuutta.

Mahdollisuuksien mukaan suositus pyritään saamaan mukaan myös JHS-työhön ja julkishallinnon JIT -sopimusehtoihin.

Tätä määritelmää käyttää esimerkiksi Suomen Valtio ja Helsingin kaupunki.

## Määritelmän kirjoittajat ja tukijat

Kirjoittamiseen ja kommentointiin ovat osallistuneet
lukuisien anonyymien kommentaattoreiden lisäksi:

Antti Poikola, Otso Kivekäs, Joni Kettunen, Teemu Polo, Sami Laine, Jukka Aaltonen, Jarkko Moilanen, Jaakko Korhonen, Mika Honkanen, Otto Kekäläinen ja Martin von Willebrand.

### Taustatietoa
Määritelmää ylläpitää Open Knowledge Finlandin alla toimiva [Open API –työryhmä](http://fi.okfn.org/wg/open-api/)

### Seuraavat organisaatiot ja yhteisöt tukevat määritelmää

* [COSS ry.](http://coss.fi/)
* [Open Knowledge Finland ry.](http://fi.okfn.org/)
* [API:Suomi –yhteisö](http://apisuomi.fi/)
* [Sampo Software Oy](http://samposoftware.com/)
* [Forum Virium Helsinki Oy](http://www.forumvirium.fi/)
