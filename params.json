{
  "name": "Open-api-definition",
  "tagline": "Community governed definition of open API",
  "body": "# Avoimen rajapinnan määritelmä\r\nTässä dokumentissa määritellään, mikä on avoin rajapinta. Täsmällistä määrittelyä tarvitaan esimerkiksi julkisissa tietojärjestelmähankinnoissa, joissa usein vaaditaan avoimia rajapintoja. Ilman määritelmää lähes mitä tahansa rajapintaa saatetaan kutsua avoimeksi, vaikka käytännössä rajapinnan dokumentaation saisi vain maksullisena tai pääsyä rajapintaan rajoitettaisiin sopimuksilla. Tilaajan ja toimittajan välisessä sopimuksessa pitää sopia siitä, että toimittajalla on velvollisuus tehdä sellainen rajapinta, jonka tilaaja voi halutessaan avata.\r\n\r\nMääritelmä itsessään ei ota kantaa siihen, missä tapauksissa avoin rajapinta kannattaa tehdä, vaan kertoo millainen on avoin rajapinta, jos sellainen halutaan. On olemassa myös hyviä ja huonoja avoimia rajapintoja aivan kuten on olemassa hyviä ja huonoja suljettuja rajapintoja. Esimerkiksi se, kuinka standardin mukaisia dataformaatteja ja tietorakenteita käytetään, on tärkeä kysymys rajapinnan hyödyllisyyttä arvioitaessa, mutta ei ole osa rajapinnan avoimuuden määritelmää. Kolmas tärkeä huomio on, että rajapinta voi olla avoin, vaikka sen kautta saatava data ei olisi avointa. Tämä määritelmä käsittelee rajapinnan avoimuutta, ei sisällön avoimuutta.\r\nMahdollisuuksien mukaan suositus pyritään saamaan mukaan myös JHS-työhön ja julkishallinnon JIT -sopimusehtoihin.\r\n\r\n##Kirjoittajat\r\nVersion 1.0 kirjoittamiseen ja kommentointiin ovat osallistuneet lukuisien anonyymien kommentaattoreiden lisäksi: Antti Poikola, Otso Kivekäs, Joni Kettunen, Teemu Polo, Sami Laine, Jukka Aaltonen, Jarkko Moilanen, Jaakko Korhonen, Mika Honkanen, Otto Kekäläinen ja Martin von Willebrand.\r\n\r\n##Määritelmän tukijat\r\nSeuraavat organisaatiot ja yhteisöt tukevat määritelmää\r\n\r\n- [COSS ry.](http://coss.fi/)\r\n- [Open Knowledge Finland ry.](http://fi.okfn.org/)\r\n- [API:Suomi -yhteisö](http://apisuomi.fi/)\r\n- [Sampo Software Oy](http://samposoftware.com/)\r\n- [Forum Virium Helsinki Oy](http://www.forumvirium.fi/)\r\n- [Helsingin kaupunki](http://www.helsinki.fi)\r\n- [Espoon kaupunki](http://www.espoo.fi)\r\n- [Vantaan kaupunki](http://www.vantaa.fi)\r\n- [Tampereen kaupunki](http://www.tampere.fi)\r\n- [Turun kaupunki](http://www.turku.fi)\r\n- [Oulun kaupunki](http://www.oulu.fi)\r\n\r\n##Keskustelua:\r\n- Määritelmän kehitysversio on kommentoitavissa osoitteessa http://okf.fi/avoin-rajapinta\r\nKeskusteluketju Finnish Open Data Ecosystem -facebookryhmässä ja toinen keskusteluketju JulkICT-strategia linkedin-ryhmässä sekä kolmas Kokonaisarkitehtuurin osaamisyhteisössä. Otso Kivekäs on myös blogannut aiheesta.\r\n\r\n\r\nVersio: 1.0 / Julkaistu: 11.10.2014\r\nhttps://github.com/okffi/open-api-definition/blob/master/fi/avoin-rajapinta.md\r\n\r\n\r\n\r\n",
  "note": "Don't delete this file! It's used internally to help with page regeneration."
}